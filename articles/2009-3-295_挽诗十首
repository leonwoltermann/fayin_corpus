挽诗十首

 挽吴立民先生（四首） 一 正值春王噩耗传，天公无眼折高贤。 宗风寂寞凭谁振，正待庞翁浚法泉。 二 相从犹忆在巴黎，傥论宏谟破执迷。 拓展佛文新局面，莲花法雨洒欧西。 三 长者清怀是我师，卅年南北仰扶持。 楞伽四卷从头说，一月春风布大慈。 四 生活禅宗五法诠，楞伽难入得心传。 龙睛一点腾苍宇，大地微微慧雨涓。 挽台湾法鼓山圣严长老（二首） 一 何事牛年乍入春，神州两岸慧星沉。 声声法鼓声声泪，哭罢庞翁哭老僧*。 二 东西坟典任经纶，博士禅师第一人。 数接清仪思旧事，缤纷法雨布丛林。 　　* 2009年1月31日（正月初六日）大陆著名佛教学者吴立民先生逝世；2月3日（正月初九日）台湾法鼓山圣严长老圆寂。两岸双星同坠，不胜哀悼。  哭佛源法兄和尚（四首） 一 相知相伴复相怜，苦雨寒灯六十年。 此夕闻公含笑去，雪头雨面送金莲。 二 九十春秋事若何？平生曾历几风波。 云门才拭辛酸泪，“反右”、“交心”又折磨！ 三 奔波南北老云门，卓锡传灯报祖恩。 天下丛林新气象，雪峰正脉长灵根。 四 生成铁骨金刚体，铸就悲心大丈夫。 胸次不曾遗少物，云门一老古今无。 2009年2月24日  于四祖寺丈室灯下 