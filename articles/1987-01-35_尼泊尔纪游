尼泊尔纪游

自北京飞行　　跃上晴空八表开，坐听呼吸逐风雷。　　悠悠万里白云尽，莽莽千重雪岭来。　　飞达昌都上空之前，惟见云海，过昌都，云忽尽。　　不期鹏翼又图南，出世横空过雪山。　　无尽庄严瞻瑞相，须弥宛转白毫观。　　过喜马拉雅山。抵加德满都　　三十年来再度游，依然风日似春秋。　　山河妆点增轮奂，相识少年今白头。两故宫(巴德冈宫、哈努曼多卡宫)　　器服画图观不足，此邦文藻耐人思。　　簷飞华盖腾光彩，塔耸天空绝代姿。世界佛教徒联谊会第十五届大会开幕　　四万人俱大广场，六光六色佛旗扬。　　飞天三匝飞花雨，凤舞龙吟动十方。　　直升飞机飞绕会场散花。各民族群众舞蹈奏乐。与会有来自亚、欧、美、澳诸国代表。　　潮音万口颂归依，盛会如斯所见稀。　　燃起慧灯辉佛国，愿教沙界出牟尼。宫谒　　因谒今王忆故王，亲持殊像付珍藏。　　新宫今又蒙殊礼，温语温茶意倍长。　　一九五六年来尼，曾见故王马亨德拉暨王后，承赠文殊像。今比兰德拉王暨王后特招见班禅及余长谈，后亲递茶巾敬茶。贾伦德拉亲王招待会　　香华妙馔无遮会，广接东西南北人。　　能为和平同愿力，天涯海角自相亲。　　王弟贾伦德拉亲王以蓝毗尼兴复委员会主席名义招待出席世佛联各国代表。　　广大精微雕栋宇，端庄流丽刻人神。　　文殊智慧无穷尽，艺术传承有子孙。　　尼泊尔史载，加德满都原为湖，文殊师利率众弟子自五台山来，劈山排水而定居焉。阿难陀寺访甘露喜法师　　安坐微尘转法轮，山光塔影树边身。　　法师行愿无疲厌，功德恒沙庆大成。蓝毗尼园　　蓝毗尼园观复兴，人心所向兆和平。　　殷勤献建中华寺，为乞慈光遍有情。　　佛诞生圣地蓝毗尼园在扩建中，中国佛教协会计划兴建佛寺一座，名誉会长班禅大师以设计图纸面呈尼泊尔国王。本届世界佛教徒联谊会会议主题为“蓝毗尼——世界和平的象征”。　　因缘福德信超伦，自在行空到圣村。　　为利众生归命礼，一身普现刹尘身。　　蓝毗尼路阻，班禅大师乘直升飞机往谒.                                                       