挽隆莲上人

     挽隆莲上人 净　慧 　　十一月九日，适在广西参加全国宗教团体领导人研讨会，惊闻莲师圆寂，不胜悽然。 一 岭外惊闻噩耗传，人天痛失度生船。 神州第一尼师去，何日重来化有缘。 二 素钦戒德火中莲，道范遥尊五十年。 犹忆《法音》初创日，洪文佳作振狮弦。 三 高山仰止万人师，戒德清风四海推。 桃李三千沾化雨，春秋百载耀禅麾。 法传显密无双士，学贯东西第一尼。 撒手尘寰深入定，他方正是度生时。  前住柏林比丘 净慧和南  2006年11月3日       　　 