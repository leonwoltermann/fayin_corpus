本焕长老入龛法语

本性如如不动尊，幻生幻灭等浮云。 双林潜影归真际，乘愿还来度有情。 　　恭维：圆寂深圳弘法寺开山宗师上本下焕长老，一期报尽，双林潜影，于佛历二五五六年岁次壬辰三月十二日（公历2012年4月2日）凌晨零点三十六分在弘法寺撒手人寰，入大涅槃。禅林花谢，菩提果熟，人天眼灭，般若舟沉。现前僧俗大众望慈容而哀泣，思法乳以兴悲。 　　缅维长老享年百零六岁，现寿者相，禀大悲愿，百年住世，百年勤修，百年禅定，百年慈忍，百年精进，百年度生；百年振兴佛教，百年建寺安僧；百年爱国爱教，百年正信正行；百年禅林典范，百年浊世明灯；百年含辛茹苦，百年斩棘披荆；百年传灯续焰，百年垂范丛林；百年慈济社会，百年情系黎民；百年广结善缘，百年化洽友邻；百年以身作则，百年如说而行。百年功圆德备，百年舍报归真。百年弟子三千，百年传灯有人。百年法流天下，百年德泽长存。共期长老乘大悲愿力，不舍众生，回入娑婆，施甘露法雨，救火宅苍生，同入真际，共证菩提。 　　谨案：长老建生于公历一九零七年农历九月二十一日，二十三岁离尘、具戒、参方，四十一岁入曹溪虚云禅师之室，系临济正宗第四十四世传法宗师，住持法席十余处，得法弟子数百人，得戒弟子数千人，皈依弟子数百万众。僧腊、戒腊八十四夏。今日撒手归去，沐浴更衣已毕，宝龛已备，请师末后升座一句如何举扬？ 来是赤条条，去亦条条赤； 本无来去心，水月悬天际。 　　请！ 