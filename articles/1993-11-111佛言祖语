
法音－－－期刊内容
 
 
 
 
 
 
 
 
 
 
 
 
 
 年份：
 
 
 
 1993
 年
 
 
 
 期数：
 
 
 
 第 
 11 
 期(总
 111
 期)
 
 
 
 栏目： 
 
 
 
 佛言祖语
 
 
 
 
 
 
 
 
 
 
 
 
 
 
 
 
 佛言祖语 
 
 
 
 
 
 
 
 
 
 
 
 作者：
 
 
 
 
 
 
 　　　　菩萨在家　当愿众生　　妻子集会　当愿众生　　涉路而去　当愿众生　　见苦恼人　当愿众生　　从舍出时　当愿众生　　睡眠始寤　当愿众生　　知家性空　免其逼迫　　怨亲平等　永离贪著　　履净法界　心无障碍　　获根本智　灭除众苦　　深入佛智　永出三界　　一切智觉　周顾十方　　——《大方广佛华严经·净行品》　　善男子：善知识者，如慈母，出生佛种故。如慈父，广大利益故。如乳母，守护不令作恶故。如教师，示其菩萨所学故。如善导，能示波罗密道故。如良医，能治烦恼诸病故。如雪山，增长一切智药故。如勇将，殄除一切怖畏故。如济客，令出生死瀑流故。如船师，令到智慧宝洲故。　　——《大方广佛华严经·人法界品》　　善男子：言恒顺众生者，谓尽法界虚空界十方刹海，所有众生，种种差别，所谓卵生、胎生、湿生、化生，……我皆于彼随顺而转，种种承事，种种供养，如敬父母，如奉师长，及阿罗汉，乃至如来等无有异。于诸病苦，为作良医。于失道者，示其正路。于暗夜中，为作光明。于贫穷者，令得伏藏。菩萨如是平等饶益一切众生。何以故？菩萨若能随顺众生，则为随顾供养如来。若于众生尊重承事，则为尊重承事如来。若令众生生欢喜者，则令一切如来欢喜。何以故？诸佛如来以大悲心而为体故。因于众生而起大悲，因于大悲生菩提心，因菩提心成等正觉。譬如旷野沙碛之中，有大树王，若根得水，枝叶华果悉皆繁茂。生死旷野菩提树王，亦复如是。一切众生而为树根，诸佛菩萨而为华果。以大悲水饶益众生，则能成就诸佛菩萨智慧华果。何以故？若诸菩萨以大悲水饶益众生，则能成就阿耨多罗三藐三菩提故。是故菩提属于众生，若无众生，一切菩萨终不能成无上正觉。　　善男子：言普皆回向者。从初礼拜，乃至随顺，所有功德，悉皆回向尽法界虚空界一切众生。愿令众生，常得安乐，无诸病苦。欲行恶法，悉皆不成。所修善业，皆速成就。关闭一切诸恶趣门，开示人天涅槃正路。若诸众生，因其积集诸恶业故，所感一切极重苦果，我皆代受，令彼众生悉得解脱，究竟成就无上菩提。　　——《大方广佛华严经·普贤行愿品》
 
 
 
 
 
 
 
 
 