虽诵一千言，若无义理者，不如一义语，闻已得寂静。虽诵千句偈，若无义理者，不如一句偈，闻已得寂静。彼诵百句偈，若无义理者，不如一法句，闻已得寂静。彼于战场上，虽胜百万人；未若克己者，战士之最上！能克制自己，过于胜他人。若有克己者，常行自节制。天神乾闼婆，魔王并梵天，皆遭于败北，不能胜彼人。月月投千金，供牺牲百年，不如须臾间，供养修己者，彼如是供养，胜祭祀百年。若人一百年，事火于林中。不如须臾间，供养修己者，彼如是供养，胜祭祀百年。若人于世间，施舍或供养，求福一周年，如是诸功德，不及四分一，礼敬正直者。好乐礼敬者，常尊于长老，四法得增长：寿美乐与力。若人寿百岁，破戒无三昧，不如生一日，持戒修禅定。若人寿百岁，无慧无三昧，不如生一日，具慧修祥定。若人寿百岁，怠惰不精进，不如生一日，励力行精进。若人寿百岁，不见生灭法，不如生一日，得见生灭法。若人寿百岁，不见不死道不如生一日，得见不死道。若人寿百岁，不见最上法，不如生一日，得见最上法。　　——《法句经·千品》应急速作善，制止罪恶心。怠慢作善者，心则喜于恶。若人作恶已，不可数数作；莫喜于作恶，积恶则受苦。若人作善已，应复数数作；当喜于作善，积善则受乐。恶业未成熟，恶人以为乐，恶业成熟时，恶者方见恶。善业未成熟，善人以为苦，善业成熟时，善人始见善。莫轻于小恶！谓我不招报，须知滴水落，亦可满水瓶，愚夫盈其恶，少许少许积。莫轻于小善！谓我不招报，须知滴水落，亦可满水瓶，智者完其善，少许少许积。　　——《法句经·恶品》                                                       