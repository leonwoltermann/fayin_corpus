法音2011年第5期
(总第321期)第59页



 日本福岛庆道《更幽录》偈颂选辑
高　立

昭和五十八年四月十五日至二十七日
第二次友好访华团
北京广济寺祈祷和平法会香语
北京城下巷街边，广济梵宫常寂然。
万里凤翔深友好，善邻共愿泰平天。

河北省临济塔拜塔香语
南熏来也镇州天，岌岌澄灵彻大千。
瞻仰无依真顶骨，酬恩一喝献何边。
喝！

河北省赵州塔拜塔香语
渡马石桥天下响，正看柏树在庭前。
献香一炷恨千万，吐血赵州无字禅。
无！

河南省少林寺祈祷和平法会香语
看看嵩岳少林寺，一炷香烟泪数行。
亲拜祖师真面目，别传心印露堂堂。

镇江金山寺参拜香语
名胜金山长浪边，飞龙八角百花天。
初修武帝佛心会，添得雪舟游戏禅。

杭州灵隐寺祈祷和平法会香语
西湖幽境大灵隐，诸祖远来留锡缘。
友好翼翎亲善绊，宗盟无限日中禅。

上海玉佛寺参拜香语
上海闹街玉佛寺，尊容高仰几香烟。
和僧频到盟情厚，共起宗风两国禅。

镇江焦山定慧寺参拜香语
同参万里到江边，中日原同风月天。
临济金山传一脉，今朝觌面会心禅。

昭和五十九年三月东福寺派有志访华团
杭州灵隐寺参拜香语
花红柳绿湜湖边，三诣云林常岌然。
献钵携来法盟厚，善邻添得好因缘。

径山万寿寺参拜香语
看看径山万寿境，遂成宿愿百花天。
佛光鉴处圣风一，赞仰宋朝不灭禅。
苏州寒山寺参拜香语
到得苏州碧浪边，寒山古刹似诗篇。
大雄宝殿香烟里，啼鸟江南四月天。

昭和六十一年九月五日参拜
杭州径山万寿寺香语
二到径山万寿境，方知的的宋朝禅。
白云深处是无物，铁炉一基只守玄。

昭和六十一年九月八日参拜
广东南华寺六祖真身像灵照塔香语
飒飒金风灵照边，南华满地法光鲜。
祖师面目绝今古，逢得曹源一滴禅。

平成二年五月二十三日至六月二日
第十次临黄访华团
参拜西安大兴善寺香语
长安城下九秋天，兴善梵宫大又圆。
一炷熏云结朋友，道情深处善邻坚。

宁波太白山天童寺参拜香语
肃肃天童古道场，名山太白万松苍。
东来诸祖菩提果，五叶一华开法光。

平成十五年九月八日参拜
杭州径山万寿寺香语
圣地径山爽气昌，拜登几度转难忘。
白云深处妙轮奂，万寿法灯遍十方。

平成十六年四月六日东福寺派有志
访华团参拜杭州径山万寿寺香语
圣地径山正觉场，今春又到百草苍。
巍巍轮奂透霄汉，可赞法灯万古芳。

平成十八年五月二十四日
参拜径山万寿寺佛鉴塔香语
圣地寥寥爽气昌，眼前新塔露堂堂。
幸哉佛鉴径山里，可赞法灯万古方。

平成十八年五月二十四日
参拜径山万寿寺香语
看看径山万寿境，拜登一百有余员。
白云深处归乡感，佛鉴可秦不灭禅。





