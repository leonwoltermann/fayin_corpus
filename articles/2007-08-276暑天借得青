     暑天借得青荷盖 正　澄 一、赴北师大与五大宗教院校教师一同进修 开　班 久闻师大出大师，垂范人天第一枝。 携与群贤来问学，共襄华夏振兴时。 与诸进修班同学共勉二首 共生今世莫非缘，大任由来铸铁肩。 同学京师相策励，圣贤家业续宏篇。 信知往世有深缘，五教同堂共策鞭。 愿结金兰图大业，雄才更展耀先贤。 二、南行得诗 福州雨中登楼望远 更上高楼望万山，沧波浩渺雨涓涓。 愿将滴水归江海，不在征途化紫烟。 登福鼎太姥山 足底云霄万丈风，信将幻影入苍穹。 攀山越水青崖上，朝圣寻贤紫雾中。 期向诸方明大事，需从绝顶练深功。 人来众鸟高飞去，太姥长空现彩虹。 访青云山定光寺 青云得路上灵霄，楼阁千重涌雾潮。 不负定光开化境，人间净土话妖娆。 参礼乳源云门寺 久慕云门景致幽，万山深处隐簧楼。 千年胜迹今何在，一脉灵溪不计秋。 风拂庭前花烂漫，烟笼桥畔竹纤柔。 忽惊身入桃源地，忘却沧桑岁月稠。 归来着笔三首 遂愿作南行，千山韵味清。 愧余无健笔，未得记峥嵘。 着意寻诗不见诗，蹉跎犹叹少年时。 南天奇景千般换，措笔偏无绝妙词。 同道南天记胜游，风光法味一齐收。 峰峦认得真如相，莫再庭前觅赵州。 　　 