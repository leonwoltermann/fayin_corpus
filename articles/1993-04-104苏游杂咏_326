法音－－－期刊内容年份：1993年期数：第04期(总104期)栏目：禅林清韵苏游杂咏(一九九三年一月二十五日至二月十四日)作者：赵朴初　　一月二十五日京宁列车中　　前月北征千里雪，今日南行雪千里。　　车窗光满净琉璃，瑞象倍增春节喜。　　赠星云大师　　星云大师来金陵省母，余藉缘南下与师相见，共叙昔年“干载一时，一时千载”之语，相视而笑。得诗奉乞印可。　　大孝终身慕父母，深悲历劫利群生。　　西来祖意云何是？无尽天涯赤子心。　　一时千载莫非缘，法炬同擎照海天。　　自勉与公坚此愿，庄严国土万年安。　　访刘顺元匡亚明二老皆询及佛学　　君问阿弥陀者何，无量光又无量寿。　　无限时空一念中，十方三世佛成就。　　印欧语系溯源同，辩证思维应有通。　　拟撰一书论释黑，片言启发赖恩翁。　　*黑谓黑格尔，吾久疑黑格尔哲学受佛教影响。　　*恩谓恩格斯。　　二月四日到扬州，访大明寺鉴真纪念堂　　每登鉴真堂，如见鉴真在。　　悲愿泪痕新，威光照百代。　　有客岐阜来，荣睿故乡人，　　临行要见我，执手特殷勤。　　瞬息一时事，不忘千载心。　　*日本岐阜市长一行来扬州，携鉴真荣睿图像三帧赠大明寺，将登车归国，知余来，特要求相见。　　二月八日自泰州渡江至常州，访天宁寺。寺经文革乱后修复，规模宏伟，殿堂高大，罕有俦匹。苏沪诸大德闻余将至，咸来晤聚。　　耄耋初来良自庆，阳湖不独擅文章。　　排除万难天宁寺，拔地凌云仰栋梁。　　*余数十年中往来苏南诸城市而未到常州，此为首次。　　不期此地遇群公，涕泪难禁对大雄。　　话到开师开佛眼，恍闻棒喝振家风。　　*数十年前，天宁长老冶开禅师近代善知识也。　　心持半偈瞿秋白纪实西游恽逸群。　　莫道党人唯斥佛，向来为学贵求真。　　*秋白狱中诗有心持半偈之语。逸群曾著书记玄奘法师西游史实。二公皆常州人。　　半偈者言缘生缘灭之理，辩证法也。恩格斯言，人类至释迦牟尼，辩证思想始臻成熟。　　二月九日由常州至镇江，住一泉宾馆。八年前来时所居，改建后壮丽倍胜于前。访金山寺，大殿于一九四八年为国民党驻军烧毁，今修复。调寄《渔家傲》　　八载重来风景异，江山又更增奇丽。　　泉水不波今涌起。如人意，　　芙蓉楼外寒烟翠。　　古刹中兴逢盛世，巍峨殿阁人天喜。　　钟鼓声中低首札。深深誓　　庄严国土无穷际。　　二月十日返南京。此行任务至此圆满告成矣。尚有余纸，补题一阕告别诸友。　　江南情重，不但三生花草梦。　　经济文章，喜见腾飞百丈强。　　护持像教，今番更比前番好。　　犹有童心，佳景他年再度寻。　　十四日自南京返京车中口占　　往返京宁间，日日是好日。　　城市乐游观，山川壮行色。