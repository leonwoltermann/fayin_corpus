法音2012年第4期
(总第332期)第8页

幻生幻灭等浮云
——悼念本焕长老
净　慧
一
弥留一念归真际，古貌尊颜尚宛然。
末后因缘齐往圣，幻生幻灭了无牵。
二
牵童扶老上山来，海浪洪音震九垓。
瓣瓣心香焚柏子，寿星今日赴莲台。
三
鹏城空巷送生佛，绝世宗师掩德珠。
悲雾愁云笼上界，声声佛号醒迷途。
四
百岁头陀今逝矣，丛林典范尚千秋。
一花五叶枝枝秀，法乳慈云润九州。
五
悲怀念念系苍生，救难扶贫事事亲。
谁说佛门逃世外，名山开创是僧人。
六
莲龛危坐老头陀，百岁光阴一笑过。
四海来朝当世佛，香风阵阵起悲歌。
七
瓶钵追随六十年，临终相送了前缘。
吾师入定超三界，百万人天瞻古颜。

                       
2012年4月4日　　　　


