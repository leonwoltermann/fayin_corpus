西行杂韵

参拜大相国寺几百里程瞬息间，不移寸步到仙山，浮云流水秋如画，赢得开封第一关。乌藤到处伴随缘，不在途中客舍边，万叶千枝秋一色，溪林幽境乐参禅。丹桂乌藤萧寺边，红花绿柳好因缘，师恩祖德以何报，一朵黄花一炷烟。萧寺伽蓝面目新，两邦僧侣更相亲，元来佛法无边际，拨转如来正法轮。钦贺佛像开光实相如来正相端，忽闻像显汴州关，从来佛法无余事，云在天边水在湾。钦贺迎奉龙藏说有谈无却似人，龙门藏所本来真，南园梅柳东园竹，刹刹尘尘转法轮。钦贺真禅大和尚　荣膺方丈升座典礼一超直入寺开封，竟似禹门鱼化龙，不屈黄金灵膝骨，大雄殿里树宗风。　　〔日本〕梶谷宗忍                                                       