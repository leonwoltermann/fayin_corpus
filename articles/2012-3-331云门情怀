恩师佛源老和尚圆寂三周年纪念暨纪念堂开光志庆 佛在人间不计年，源头活水润心田。 纪恩当作家常事，念到无心即是禅。 贺云门佛学院成立二十周年 廿年叨训苦传薪，云路扶摇不染尘。 勤哺灵山新法乳，福田育出万枝春。 参加“佛源老和尚与云门寺”学术研讨会感赋 乘风附翼汇云门，千里寻归探佛源。 汲取曹溪般若水，涤清浊世净乾坤。 衲衣吟 　　瞻仰佛源老和尚纪念堂，见陈列柜展出先师一件衲衣破烂不堪，泣而歌之。　 检修岁月最殷勤，磨得衲衣如网筋。 网尽世间诸欲贼，身心无系一烟云。 咏寺后山谷口桂花潭瀑布 天生巨口笑人间，百丈银须洒洒然。 花语溪声伸广舌，频宣妙谛证真诠。 自　勉 游戏人间六十年，为儒学佛志弥坚。 繁荣文化和谐韵，慧照玉毫书大千。 