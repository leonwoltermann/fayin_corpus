 法 音 2009年第9期 (总第301期 
 第59页) 
 
 暑日韵草
正　澄
登山得句
一、登凤凰岭
万缘放下学云闲，享静京郊白石山。
塔下层峦烟嶂起，几疑涉足是人间。
二、访北京龙泉寺
如来化境藏何处，山后山前逐一探。
云岭苍茫人迹少，峰回路转到名蓝。
三、过竹林
直节虚怀暑夏经，立身不改影亭亭。
纵驰风雨来摧折，依旧人间展翠屏。
书　怀
坠入尘劳卅六年，纷纭世事更苍然。
愿驰白牛犁空谷，不学渔夫恋小船。
忆江南——赠二○○九届诸学弟
朝前走，
越百尺竿头。
生死海深常念记，
菩提路远莫停留，
慧炬耀神州。
