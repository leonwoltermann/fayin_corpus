法音－－－期刊内容年份：1992年期数：第07期(总95期)栏目：禅林清韵河南杂咏一九九二年四月作者：赵朴初
郑州
今省会，风雅盛东周。
洧水千秋遗爱在，塔波二七义声留。
功业领中州。

开封
论家世，我亦汴梁人。
万国中天明月句，万言书上半山文。
到此倍情深。

　　宋太祖微时咏月，有“未离海底千山暗，才到天中万国明”之句。北宋文章王安石堪为代表。


千年事，如梦御街行。
想像州桥看水月，游观夜市咏龙津。
一一眼前呈。

　　宋都御街，昔王半山、苏东坡、柳永皆有作。


相国寺，榜额喜重题。
不向遗编寻十绝，但求像教住三祗。
行愿复奚疑。

　　大相国寺题匾额。宋时相国寺十绝之一，为宋太宗亲书榜额。
少林寺四首
大勇立雪人，断臂得心安。
天下称第一，是禅不是拳。
寺前有牌坊，题“天下第一名刹”。

十年面壁时，未曾动一指。
各有光明拳，问你如何使。

世若无惠能，宗风应早歇。
嵩山见六祖，佛法无南北。
寺有六祖殿

少林宜多林，禅林松柏林。
还期十年后，来看万山青。

白马寺
携将一片心，来参第一寺。
为乞二千年，出现无上士。

四海重一马，千秋护两坟。
若教梼杌在，应记楚桑门。

净扫舍利塔，顶礼比丘尼。
护持千万劫，心与白云齐。

　　寺左半里许有齐云塔院，供释迦舍利。
洛阳花会三首
巧枝幻诸天，奇光照大地。
未展飞燕妆，先看鱼龙戏。
花会前夕观灯。

梦断伽蓝记，烟消帝子家。
千秋夸魅力，今日洛阳花。
牡丹为洛阳市花。

十载风云过，今朝我又来。
牡丹如有意，为我万花开。

　　四月十五日，第十届洛阳花会开幕。今年牡丹较往年早开。
龙门五首
主人言路峻，欲我乘舆上。
虽步积千层，老当心益壮。

三番来龙门，番番惊相好。
瞥尔一念来，招手聚老少。
与众共留真，同证天下妙。

思招工塑师，仿造殊胜相。
庄严相国寺，十方尽归向。

俯首观伊河，遥念二程子。
若无像法在，理学何缘起？

昔我来龙门，浊垢生忧苦。
今来环境改，心净无滞阻。
倍感四重恩，思胜金轮古。

愿随河南人，庄严我国土。

开封市统战部长马林同志来告相国寺将于下月提前移交
感君专程来，告我好消息。
宝刹得重光，国恩与党力。
佛子应三思，如何争朝夕，
立德复立功，为民服劳役，
为振兴河南，为庄严祖国。




