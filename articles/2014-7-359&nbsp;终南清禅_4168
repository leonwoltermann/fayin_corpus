法音2014年第7期
(总第359期)  
第51页

 终南清禅释
宽江
山　僧
千古年来多少僧，孤伴深松苦卓行。
春花秋月似见顶，暑湿寒病犹远性。
曾参南北禅不空，转坐东西念无明。
可怜几滴佛子泪，洒落碧山犹化情。

终南山怀古
终南山，秦岭源，
汉唐风云动地天。
金人梦，高僧涌，
从此善空天下风。
帝师塔幽在，草堂春无声。
东风堪堪吹已过，
西风犹犹起正浓。
长安八水绕不再，
唯余五陵黄土冢。
可叹梦中生，
明月依旧辉清风，
朝日何时耀新明？

夜　禅
明月洒天中，山僧入禅行。
不知嫦娥去，依稀桂花清。

兴教寺怀古
孤杖万里征，盛学五印程。
唐王未相见，长安已遍名。
功成一代宗，德就万世风。
慈恩塔高寂，兴教寺幽清。
夕阳沉箫下，三影默相横。



禅　雨
终南烟雨朦，雾海浮碧峰。
云山接天际，孤僧蓑笠中。

春　禅
雨后千山出，青黛无尽流。
近岭洗新绿，古寺犹碧幽。
天清日旧照，风吹岁万秋。
一僧闲扇走，扯把云遮头。

山　悦
山僧遥住洛迦峰，常邀白云茶空茗。
秀林摇曳婆娑舞，锦鸟欢歌婉啭情。
清风婀娜奉香去，碧顶寂然颔首迎。
化融万物同自在，齐心含灵共觉明。

雨中寺
青山又雨朦，古寺还寂空。
苍松默寞在，暮鼓幽悠中。
仨两信士逢，四五闲茶功。
西窗云雾上，残霞一抹虹。

过柏林寺
赵州桥上思鲁班，柏林寺内仰空山。
大觉已自挈茶去，平地又起连云檐。
碧溪古月依旧湛，清净拂子不休弹。
我师所化天下叹，塔门再流生活禅。

山　修
终年住山不知山，修行全然坐和禅。
有朝一日出山去，才见白云在水间。

