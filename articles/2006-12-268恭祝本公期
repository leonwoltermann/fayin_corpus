禅林清韵 法 音 2006年第12期 (总第268期)第0页
 
恭祝本公期颐大庆
净　慧
宗门正法眼，南极老人星。
弘愿邻先圣，深悲泽后昆。
百年松鹤态，一片古佛心。
刺血书经卷，膺劳建祖庭。
弥天开宝座，四海拥禅旌。
砥柱中流激，狂澜未足惊。
和风新气象，平淡旧精神。
桃李三千众，灵山一会盟。
我来参大士，合掌颂南庚：
佛寿光无量，潮音处处闻！
　　
