法音－－－期刊内容年份：1992年期数：第12期(总100期)栏目：消息人身难得作者：莲池　　一失人身，万劫不复，此语谁不知之，知之而漫不加意与不知同。昔须达为佛营室，佛视地上蝼蚁，而谓须达言：“此蝼蚁婆尸佛以来，经今七佛，尚在蚁身。”夫一佛出世，历年甚久，矧曰七乎！释迦而后，过五百余万岁而慈氏下生，名第八佛，未知此蚁脱故身否？纵脱蚁身，未知何日当得人身也。今徒见举目世人，比肩相摩，而不知得之之难如是。既得人身，漠然空过，真可痛惜。予之懈怠空过，不能不深自痛惜，而并以告夫同仁者。