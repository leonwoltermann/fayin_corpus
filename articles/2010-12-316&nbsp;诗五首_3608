法音2010年第12期
(总第316期)第50页

 诗五首
昌　莲
画　家
画家高寿者，不见外来人。
堆砌心中物，空思指上春。
幽微时笑语，感格尚怀神。
复似琴声里，东风不染尘。

天水麦积山
山如麦垛天开凿，鬼斧神功建岩壑。
松风韵在曲雅高，月色浸寒泻寥廓。
五彩祥云腾远村，三川紫气贯高阁。
擎空势压滚流沙，天女散花声外落。

落红（折腰体）
满院春风吹落红，裁云补衲尽苍穹；
莺歌燕语衔何急？白水青山写未工。
阑干夜半寒侵冷，古寺深林月照空；
独掩柴扉惆怅事，江行草地古今同。

三十三岁感怀
秋水天长碧蔚蓝，寒鸦旅雁转飞南。
粗茶淡饭逢知己，松籁霜钟望海涵。
顽石可人伴青竹，江山入画映空潭。
窗前伫立深思久，一脉乡愁令我惭。

昆山阳澄湖怀古
吴越城池已悄然，古人胜迹遍山川。
会盟东征封疆界，虎视中原锁地天。
漫步林泉怀旧事，泛舟亭榭挂萝烟。
春花秋月何堪忆？万顷湖光在眼前。

