 题三生石 今来过往三生石，凝视人间你我他。 世事兴衰多变幻，善因善果总无差。 邀诸友重庆会 聚亦匆匆散亦匆，京华喜与众君逢。 还期来日巴渝地，共踏云山一万重。 再上凤凰岭 扶摇直上白云间，天界尘嚣任往还。 凤岭我来今四度，结趺碧落叩禅关。 秋山偶得 我与西山有宿缘，登山未几付山钱。 人间岁月如流水，落叶萧萧又一年。 劝化有感 尘劳劝化叹多难，几让贫僧错喜欢。 秋色作么凄切意，西风无力助长安。 梦巴渝泛舟 摆脱红尘十数秋，恒河击水砥中流。 书生意气三千丈，梦泛巴渝月下舟。 巴山夜雨 灯火阑珊夜色寒，清茶漫品倚栏杆。 巴山胜境烟萝里，绮丽何妨雨里看。 观音节 常持杨柳洒甘露，荡涤尘劳染着心。 悲智现身千手眼，寻声救苦是观音。 饮茶诗 心清佳茗胜佳人，唇齿留香孰比伦。 三注遍将春色揽，何须更染世间尘。 回渝有感 负笈京城整十秋，而今决意向南游。 去来为乞宗风振，未审人前更出头。 